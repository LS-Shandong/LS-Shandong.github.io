<!DOCTYPE html>
<html itemscope itemtype="http://schema.org/WebPage" lang="zh-CN">
  <head>
    
    <meta charset="utf-8">
    <meta name="viewport" content="width=device-width, initial-scale=1, maximum-scale=2">
    <meta name="robots" content="noodp" />
    <title>读《报任安书》 - LS-Shandong 的博客</title><meta name="author" content="LS-Shandong">
<meta name="author-link" content="">
<meta name="description" content="本文是汉代司马迁《报任安书》全文,过几天会加上《古文辞类篹》的圈点。" />
  <meta itemprop="name" content="读《报任安书》">
  <meta itemprop="description" content="本文是汉代司马迁《报任安书》全文,过几天会加上《古文辞类篹》的圈点。">
  <meta itemprop="datePublished" content="2024-08-18T12:52:34+08:00">
  <meta itemprop="dateModified" content="2024-08-18T12:52:34+08:00">
  <meta itemprop="wordCount" content="2904"><meta property="og:url" content="https://ls-shandong.github.io/reading/2024-8-18-1/">
  <meta property="og:site_name" content="LS-Shandong 的博客">
  <meta property="og:title" content="读《报任安书》">
  <meta property="og:description" content="本文是汉代司马迁《报任安书》全文,过几天会加上《古文辞类篹》的圈点。">
  <meta property="og:locale" content="zh_CN">
  <meta property="og:type" content="article">
    <meta property="article:section" content="reading">
    <meta property="article:published_time" content="2024-08-18T12:52:34+08:00">
    <meta property="article:modified_time" content="2024-08-18T12:52:34+08:00">

  <meta name="twitter:card" content="summary">
  <meta name="twitter:title" content="读《报任安书》">
  <meta name="twitter:description" content="本文是汉代司马迁《报任安书》全文,过几天会加上《古文辞类篹》的圈点。">
<meta name="application-name" content="LS-Shandong 的博客">
<meta name="apple-mobile-web-app-title" content="LS-Shandong 的博客"><meta name="theme-color" data-light="#f8f8f8" data-dark="#252627" content="#f8f8f8"><meta name="msapplication-TileColor" content="#da532c"><link rel="shortcut icon" type="image/x-icon" href="/favicon.ico" />
    <link rel="icon" type="image/png" sizes="32x32" href="/favicon-32x32.png">
    <link rel="icon" type="image/png" sizes="16x16" href="/favicon-16x16.png"><link rel="apple-touch-icon" sizes="180x180" href="/apple-touch-icon.png"><link rel="mask-icon" href="/safari-pinned-tab.svg" color="#5bbad5"><link rel="canonical" href="https://ls-shandong.github.io/reading/2024-8-18-1/" /><link rel="prev" href="https://ls-shandong.github.io/posts/2024-8-17-2/" /><link rel="next" href="https://ls-shandong.github.io/guestbook/" /><link rel="stylesheet" href="/css/style.min.c870a5968764119c35b717d4711bc12f7acac3f467bc2d2d6579f1d37fb8dad9.css" integrity="sha256-yHCllodkEZw1txfUcRvBL3rKw/RnvC0tZXnx03+42tk="><link rel="preload" href="/lib/fontawesome-free/all.min.0934b1fc0d3a766d41d3adf5e7a115875e66e98ebba408d965a41cf3d2cb4ab5.css" integrity="sha256-CTSx/A06dm1B063156EVh15m6Y67pAjZZaQc89LLSrU=" as="style" onload="this.removeAttribute('onload');this.rel='stylesheet'">
    <noscript><link rel="stylesheet" href="/lib/fontawesome-free/all.min.0934b1fc0d3a766d41d3adf5e7a115875e66e98ebba408d965a41cf3d2cb4ab5.css" integrity="sha256-CTSx/A06dm1B063156EVh15m6Y67pAjZZaQc89LLSrU="></noscript><link rel="preload" href="/lib/animate/animate.min.5fbaeb9f8e25d7e0143bae61d4b1802c16ce7390b96ceb2d498b0d96ff4c853f.css" integrity="sha256-X7rrn44l1+AUO65h1LGALBbOc5C5bOstSYsNlv9MhT8=" as="style" onload="this.removeAttribute('onload');this.rel='stylesheet'">
    <noscript><link rel="stylesheet" href="/lib/animate/animate.min.5fbaeb9f8e25d7e0143bae61d4b1802c16ce7390b96ceb2d498b0d96ff4c853f.css" integrity="sha256-X7rrn44l1+AUO65h1LGALBbOc5C5bOstSYsNlv9MhT8="></noscript><meta name="msvalidate.01" content="E136D3693489207BCB9E897E3170E47F" /><meta name="360-site-verification" content="5921dc90e9217511b4c255510f5b48aa" /><script type="application/ld+json">
  {
    "@context": "http://schema.org",
    "@type": "BlogPosting",
    "headline": "读《报任安书》",
    "inLanguage": "zh-CN",
    "mainEntityOfPage": {
      "@type": "WebPage",
      "@id": "https:\/\/ls-shandong.github.io\/reading\/2024-8-18-1\/"
    },"image": [{
              "@type": "ImageObject",
              "url": "https:\/\/ls-shandong.github.io\/images\/avatar.png",
              "width":  512 ,
              "height":  512 
            }],"genre": "posts","wordcount":  2904 ,
    "url": "https:\/\/ls-shandong.github.io\/reading\/2024-8-18-1\/","datePublished": "2024-08-18T12:52:34+08:00","dateModified": "2024-08-18T12:52:34+08:00","publisher": {
      "@type": "Organization",
      "name": ""},"author": {
        "@type": "Person",
        "name": "LS-Shandong"
      },"description": ""
  }
  </script></head>
  <body data-header-desktop="sticky" data-header-mobile="sticky"><script>(window.localStorage?.getItem('theme') ? localStorage.getItem('theme') === 'dark' : ('auto' === 'auto' ? window.matchMedia('(prefers-color-scheme: dark)').matches : 'auto' === 'dark')) && document.body.setAttribute('data-theme', 'dark');</script><div class="wrapper" data-page-style="normal"><header class="desktop animate__faster" id="header-desktop">
  <div class="header-wrapper" data-github-corner="right">
    <div class="header-title">
      <a href="/" title="LS-Shandong 的博客"><img loading="lazy" src="/images/avatar.png" alt="LS-Shandong 的博客" data-title="LS-Shandong 的博客" width="26" height="26" class="logo" style="background: url(/images/loading.min.svg) no-repeat center;" onload="this.title=this.dataset.title;for(const i of ['style', 'data-title','onerror','onload']){this.removeAttribute(i);}this.dataset.lazyloaded='';" onerror="this.title=this.dataset.title;for(const i of ['style', 'data-title','onerror','onload']){this.removeAttribute(i);}"/><span class="header-title-text">LS-Shandong</span></a><span class="header-subtitle"></span></div>
    <nav>
      <ul class="menu"><li class="menu-item has-children">
              <a
                class="menu-link"
                href="/archives/"
                
                
              ><i class="fa-solid fa-file-text fa-fw fa-sm" aria-hidden="true"></i> 文章</a><i class="dropdown-icon fa-solid fa-chevron-down" aria-hidden="true"></i>
                <ul class="sub-menu"><li
                        class="menu-item"
                      >
                        <a
                          class="menu-link"
                          href="/categories/"
                          
                          
                        ><i class="fa-solid fa-folder-tree fa-fw fa-sm" aria-hidden="true"></i> 分类</a>
                      </li><li
                        class="menu-item"
                      >
                        <a
                          class="menu-link"
                          href="/tags/"
                          
                          
                        ><i class="fa-solid fa-tags fa-fw fa-sm" aria-hidden="true"></i> 标签</a>
                      </li><li
                        class="menu-item"
                      >
                        <a
                          class="menu-link"
                          href="/archives/"
                          
                          
                        ><i class="fa-solid fa-archive fa-fw fa-sm" aria-hidden="true"></i> 归档</a>
                      </li></ul></li><li class="menu-item">
              <a
                class="menu-link"
                href="/reading/"
                
                
              ><i class="fa-solid fa-book fa-fw fa-sm" aria-hidden="true"></i> 读书</a></li><li class="menu-item">
              <a
                class="menu-link"
                href="/guestbook/"
                
                
              ><i class="fa-solid fa-comment-dots fa-fw fa-sm" aria-hidden="true"></i> 留言</a></li><li class="menu-item">
              <a
                class="menu-link"
                href="https://chinese-libre-game-wiki.readthedocs.io"
                
                rel="noopener noreferrer" target="_blank"
              ><i class="fa-solid fa-link fa-fw fa-sm" aria-hidden="true"></i> 项目</a></li><li class="menu-item">
              <a
                class="menu-link"
                href="/friends/"
                
                
              ><i class="fa-solid fa-users fa-fw fa-sm" aria-hidden="true"></i> 友链</a></li><li class="menu-item">
              <a
                class="menu-link"
                href="/index.xml"
                
                
              ><i class="fa-solid fa-rss fa-fw fa-sm" aria-hidden="true"></i> RSS</a></li><li class="menu-item">
              <a
                class="menu-link"
                href="/about/"
                
                
              ><i class="fa-solid fa-user fa-fw fa-sm" aria-hidden="true"></i> 关于</a></li><li class="menu-item delimiter"></li><li class="menu-item search" id="search-desktop">
            <input type="text" placeholder="搜索文章标题或内容……" id="search-input-desktop">
            <a href="javascript:void(0);" class="search-button search-toggle" id="search-toggle-desktop" title="搜索">
              <i class="fa-solid fa-search fa-fw" aria-hidden="true"></i>
            </a>
            <a href="javascript:void(0);" class="search-button search-clear" id="search-clear-desktop" title="清空">
              <i class="fa-solid fa-times-circle fa-fw" aria-hidden="true"></i>
            </a>
            <span class="search-button search-loading" id="search-loading-desktop">
              <i class="fa-solid fa-spinner fa-fw fa-spin" aria-hidden="true"></i>
            </span>
          </li><li class="menu-item theme-switch" title="切换主题">
          <i class="fa-solid fa-adjust fa-fw" aria-hidden="true"></i>
        </li></ul>
    </nav>
  </div>
</header><header class="mobile animate__faster" id="header-mobile">
  <div class="header-container">
    <div class="header-wrapper">
      <div class="header-title">
        <a href="/" title="LS-Shandong 的博客"><img loading="lazy" src="/images/avatar.png" alt="LS-Shandong 的博客" data-title="LS-Shandong 的博客" width="26" height="26" class="logo" style="background: url(/images/loading.min.svg) no-repeat center;" onload="this.title=this.dataset.title;for(const i of ['style', 'data-title','onerror','onload']){this.removeAttribute(i);}this.dataset.lazyloaded='';" onerror="this.title=this.dataset.title;for(const i of ['style', 'data-title','onerror','onload']){this.removeAttribute(i);}"/><span class="header-title-text">LS-Shandong</span></a><span class="header-subtitle"></span></div>
      <div class="menu-toggle" id="menu-toggle-mobile">
        <span></span><span></span><span></span>
      </div>
    </div>
    <nav>
      <ul class="menu" id="menu-mobile"><li class="search-wrapper">
            <div class="search mobile" id="search-mobile">
              <input type="text" placeholder="搜索文章标题或内容……" id="search-input-mobile">
              <a href="javascript:void(0);" class="search-button search-toggle" id="search-toggle-mobile" title="搜索">
                <i class="fa-solid fa-search fa-fw" aria-hidden="true"></i>
              </a>
              <a href="javascript:void(0);" class="search-button search-clear" id="search-clear-mobile" title="清空">
                <i class="fa-solid fa-times-circle fa-fw" aria-hidden="true"></i>
              </a>
              <span class="search-button search-loading" id="search-loading-mobile">
                <i class="fa-solid fa-spinner fa-fw fa-spin" aria-hidden="true"></i>
              </span>
            </div>
            <a href="javascript:void(0);" class="search-cancel" id="search-cancel-mobile">
              取消
            </a>
          </li><li
              class="menu-item"
            ><span class="nested-item">
                  <a
                    class="menu-link"
                    href="/archives/"
                    
                    
                  ><i class="fa-solid fa-file-text fa-fw fa-sm" aria-hidden="true"></i> 文章</a>
                  <i class="dropdown-icon fa-solid fa-chevron-right" aria-hidden="true"></i>
                </span>
                <ul class="sub-menu"><li
                        class="menu-item"
                      >
                        <a
                          class="menu-link"
                          href="/categories/"
                          
                          
                        ><i class="fa-solid fa-folder-tree fa-fw fa-sm" aria-hidden="true"></i> 分类</a>
                      </li><li
                        class="menu-item"
                      >
                        <a
                          class="menu-link"
                          href="/tags/"
                          
                          
                        ><i class="fa-solid fa-tags fa-fw fa-sm" aria-hidden="true"></i> 标签</a>
                      </li><li
                        class="menu-item"
                      >
                        <a
                          class="menu-link"
                          href="/archives/"
                          
                          
                        ><i class="fa-solid fa-archive fa-fw fa-sm" aria-hidden="true"></i> 归档</a>
                      </li></ul></li><li
              class="menu-item"
            ><a
                  class="menu-link"
                  href="/reading/"
                  
                  
                ><i class="fa-solid fa-book fa-fw fa-sm" aria-hidden="true"></i> 读书</a></li><li
              class="menu-item"
            ><a
                  class="menu-link"
                  href="/guestbook/"
                  
                  
                ><i class="fa-solid fa-comment-dots fa-fw fa-sm" aria-hidden="true"></i> 留言</a></li><li
              class="menu-item"
            ><a
                  class="menu-link"
                  href="https://chinese-libre-game-wiki.readthedocs.io"
                  
                  rel="noopener noreferrer" target="_blank"
                ><i class="fa-solid fa-link fa-fw fa-sm" aria-hidden="true"></i> 项目</a></li><li
              class="menu-item"
            ><a
                  class="menu-link"
                  href="/friends/"
                  
                  
                ><i class="fa-solid fa-users fa-fw fa-sm" aria-hidden="true"></i> 友链</a></li><li
              class="menu-item"
            ><a
                  class="menu-link"
                  href="/index.xml"
                  
                  
                ><i class="fa-solid fa-rss fa-fw fa-sm" aria-hidden="true"></i> RSS</a></li><li
              class="menu-item"
            ><a
                  class="menu-link"
                  href="/about/"
                  
                  
                ><i class="fa-solid fa-user fa-fw fa-sm" aria-hidden="true"></i> 关于</a></li><li class="menu-item menu-system">
          <span class="menu-system-item theme-switch" title="切换主题"><i class="fa-solid fa-adjust fa-fw" aria-hidden="true"></i></span></li>
      </ul>
    </nav>
  </div>
</header><div class="search-dropdown desktop">
    <div id="search-dropdown-desktop"></div>
  </div>
  <div class="search-dropdown mobile">
    <div id="search-dropdown-mobile"></div>
  </div><nav aria-label="breadcrumb" class="breadcrumb-container">
    <ol class="breadcrumb"><li class="breadcrumb-item"><a href="/" title="LS-Shandong 的博客">主页</a></li><li class="breadcrumb-item"><a href="/reading/" title="Readings">读书</a></li><li class="breadcrumb-item active" aria-current="page">读《报任安书》</li>
    </ol>
  </nav><main class="container"><aside class="aside-collection animate__animated animate__fadeIn animate__faster" aria-label="合集"></aside>

  <article class="page single">
    <div class="header"><h1 class="single-title animate__animated animate__flipInX"><span>读《报任安书》</span>
      </h1></div><div class="post-meta">
      <div class="post-meta-line"><span class="post-author"><span class="author"><img loading="lazy" src="/images/avatar.png" alt="LS-Shandong" data-title="LS-Shandong" width="20" height="20" class="avatar" style="background: url(/images/loading.min.svg) no-repeat center;" onload="this.title=this.dataset.title;for(const i of ['style', 'data-title','onerror','onload']){this.removeAttribute(i);}this.dataset.lazyloaded='';" onerror="this.title=this.dataset.title;for(const i of ['style', 'data-title','onerror','onload']){this.removeAttribute(i);}"/>&nbsp;LS-Shandong</span></span></div><div class="post-meta-line"><span title="发布于 2024-08-18 12:52:34"><i class="fa-solid fa-calendar-days fa-fw me-1" aria-hidden="true"></i><time datetime="2024-08-18">2024-08-18</time></span>&nbsp;<span title="2904 字"><i class="fa-solid fa-pencil-alt fa-fw me-1" aria-hidden="true"></i>约 3000 字</span>&nbsp;<span><i class="fa-regular fa-clock fa-fw me-1" aria-hidden="true"></i>预计阅读 6 分钟</span>&nbsp;<span id="busuanzi_container_page_pv" class="busuanzi_visitors comment-visitors" data-flag-title="读《报任安书》"><i class="fa-regular fa-eye fa-fw me-1" aria-hidden="true"></i><span id="busuanzi_value_page_pv">-</span>&nbsp;次阅读
          </span>&nbsp;</div>
    </div><div class="details toc" id="toc-static" data-kept="false">
        <div class="details-summary toc-title">
          <span>目录</span>
          <span><i class="details-icon fa-solid fa-angle-right" aria-hidden="true"></i></span>
        </div>
        <div class="details-content toc-content" id="toc-content-static"><nav id="TableOfContents">
  <ul>
    <li><a href="#正文">正文</a></li>
  </ul>
</nav></div>
      </div><div class="content" id="content" data-end-flag="本文到此结束，欢迎继续浏览其它文章，您还可以订阅本博客 RSS 源"><p>本文是汉代司马迁《报任安书》全文,过几天会加上《古文辞类篹》的圈点。</p>
<h2 id="正文" class="heading-element"><span>正文</span>
  <a href="#%e6%ad%a3%e6%96%87" class="heading-mark">
    <svg class="octicon octicon-link" viewBox="0 0 16 16" version="1.1" width="16" height="16" aria-hidden="true"><path d="m7.775 3.275 1.25-1.25a3.5 3.5 0 1 1 4.95 4.95l-2.5 2.5a3.5 3.5 0 0 1-4.95 0 .751.751 0 0 1 .018-1.042.751.751 0 0 1 1.042-.018 1.998 1.998 0 0 0 2.83 0l2.5-2.5a2.002 2.002 0 0 0-2.83-2.83l-1.25 1.25a.751.751 0 0 1-1.042-.018.751.751 0 0 1-.018-1.042Zm-4.69 9.64a1.998 1.998 0 0 0 2.83 0l1.25-1.25a.751.751 0 0 1 1.042.018.751.751 0 0 1 .018 1.042l-1.25 1.25a3.5 3.5 0 1 1-4.95-4.95l2.5-2.5a3.5 3.5 0 0 1 4.95 0 .751.751 0 0 1-.018 1.042.751.751 0 0 1-1.042.018 1.998 1.998 0 0 0-2.83 0l-2.5 2.5a1.998 1.998 0 0 0 0 2.83Z"></path></svg>
  </a>
</h2><p>太史公牛马走司马迁，再拜言。</p>
<p>少卿足下：曩者辱赐书，教以慎于接物，推贤进士为务，意气勤勤恳恳。若望仆不相师，而用流俗人之言，仆非敢如此也。仆虽罢驽，亦尝侧闻长者之遗风矣。顾自以为身残处秽，动而见尤，欲益反损，是以独郁悒而无谁语。谚曰：“谁为为之？孰令听之？”盖钟子期死，伯牙终身不复鼓琴。何则？士为知己者用，女为说己者容。若仆大质已亏缺矣，虽材怀随和，行若由夷，终不可以为荣，适足以发笑而自点耳。</p>
<p>书辞宜答，会东从上来，又迫贱事，相见日浅，卒卒无须臾之间，得竭指意。今少卿抱不测之罪，涉旬月，迫季冬，仆又薄从上雍，恐卒然不可为讳，是仆终已不得舒愤懑以晓左右，则长逝者魂魄私恨无穷。请略陈固陋。阙然久不报，幸勿为过。</p>
<p>仆闻之：修身者，智之符也；爱施者，仁之端也；取予者，义之表也；耻辱者，勇之决也；立名者，行之极也。士有此五者，然后可以托于世，列于君子之林矣。故祸莫憯于欲利，悲莫痛于伤心，行莫丑于辱先，诟莫大于宫刑。刑余之人，无所比数，非一世也，所从来远矣。昔卫灵公与雍渠同载，孔子适陈；商鞅因景监见，赵良寒心；同子参乘，袁丝变色：自古而耻之！夫以中材之人，事有关于宦竖，莫不伤气，而况于慷慨之士乎！如今朝廷虽乏人，奈何令刀锯之余，荐天下之豪俊哉！仆赖先人绪业，得待罪辇毂下，二十余年矣。所以自惟：上之，不能纳忠效信，有奇策材力之誉，自结明主；次之，又不能拾遗补阙，招贤进能，显岩穴之士；外之，不能备行伍，攻城野战，有斩将搴旗之功；下之，不能积日累劳，取尊官厚禄，以为宗族交游光宠。四者无一遂，苟合取容，无所短长之效，可见于此矣。乡者，仆亦尝厕下大夫之列，陪外廷末议。不以此时引维纲，尽思虑，今已亏形为扫除之隶，在阘茸之中，乃欲仰首伸眉，论列是非，不亦轻朝廷、羞当世之士邪？嗟乎！嗟乎！如仆尚何言哉！尚何言哉！</p>
<p>且事本末未易明也。仆少负不羁之才，长无乡曲之誉，主上幸以先人之故，使得奉薄伎，出入周卫之中。仆以为戴盆何以望天，故绝宾客之知，忘室家之业，日夜思竭其不肖之材力，务一心营职，以求亲媚于主上。而事乃有大谬不然者！</p>
<p>夫仆与李陵俱居门下，素非能相善也。趣舍异路，未尝衔杯酒，接殷勤之余欢。然仆观其为人，自守奇士，事亲孝，与士信，临财廉，取予义，分别有让，恭俭下人，常思奋不顾身，以徇国家之急。其素所蓄积也，仆以为有国士之风。夫人臣出万死不顾一生之计，赴公家之难，斯已奇矣。今举事一不当，而全躯保妻子之臣随而媒孽其短，仆诚私心痛之。且李陵提步卒不满五千，深践戎马之地，足历王庭，垂饵虎口，横挑强胡，仰亿万之师，与单于连战十有余日，所杀过当。虏救死扶伤不给，旃裘之君长咸震怖，乃悉征其左、右贤王，举引弓之民，一国共攻而围之。转斗千里，矢尽道穷，救兵不至，士卒死伤如积。然陵一呼劳军，士无不起，躬自流涕，沬血饮泣，更张空弮，冒白刃，北首争死敌者。陵未没时，使有来报，汉公卿王侯皆奉觞上寿。后数日，陵败书闻，主上为之食不甘味，听朝不怡。大臣忧惧，不知所出。仆窃不自料其卑贱，见主上惨凄怛悼，诚欲效其款款之愚，以为李陵素与士大夫绝甘分少，能得人之死力，虽古之名将，不能过也。身虽陷败，彼观其意，且欲得其当而报于汉。事已无可奈何，其所摧败，功亦足以暴于天下矣。仆怀欲陈之，而未有路，适会召问，即以此指，推言陵之功，欲以广主上之意，塞睚眦之辞。未能尽明，明主不晓，以为仆沮贰师，而为李陵游说，遂下于理。拳拳之忠，终不能自列。因为诬上，卒从吏议。家贫，货赂不足以自赎，交游莫救，左右亲近不为一言。身非木石，独与法吏为伍，深幽囹圄之中，谁可告愬者！此真少卿所亲见，仆行事岂不然乎？李陵既生降，隤其家声，而仆又佴之蚕室，重为天下观笑。悲夫！悲夫！事未易一二为俗人言也。</p>
<p>仆之先非有剖符丹书之功，文史星历，近乎卜祝之间，固主上所戏弄，倡优所畜，流俗之所轻也。假令仆伏法受诛，若九牛亡一毛，与蝼蚁何以异？而世又不与能死节者比，特以为智穷罪极，不能自免，卒就死耳。何也？素所自树立使然也。人固有一死，或重于泰山，或轻于鸿毛，用之所趋异也。太上不辱先，其次不辱身，其次不辱理色，其次不辱辞令，其次诎体受辱，其次易服受辱，其次关木索、被箠楚受辱，其次剔毛发、婴金铁受辱，其次毁肌肤、断肢体受辱，最下腐刑极矣！传曰“刑不上大夫。”此言士节不可不勉厉也。猛虎在深山，百兽震恐，及在槛阱之中，摇尾而求食，积威约之渐也。故士有画地为牢，势不可入；削木为吏，议不可对，定计于鲜也。今交手足，受木索，暴肌肤，受榜箠，幽于圜墙之中。当此之时，见狱吏则头抢地，视徒隶则心惕息。何者？积威约之势也。及以至是，言不辱者，所谓强颜耳，曷足贵乎！且西伯，伯也，拘于羑里；李斯，相也，具于五刑；淮阴，王也，受械于陈；彭越、张敖，南面称孤，系狱抵罪；绛侯诛诸吕，权倾五伯，囚于请室；魏其，大将也，衣赭衣，关三木；季布为朱家钳奴；灌夫受辱于居室。此人皆身至王侯将相，声闻邻国，及罪至罔加，不能引决自裁，在尘埃之中。古今一体，安在其不辱也？由此言之，勇怯，势也；强弱，形也。审矣，何足怪乎？夫人不能早自裁绳墨之外，以稍陵迟，至于鞭箠之间，乃欲引节，斯不亦远乎！古人所以重施刑于大夫者，殆为此也。
夫人情莫不贪生恶死，念父母，顾妻子，至激于义理者不然，乃有所不得已也。今仆不幸，早失父母，无兄弟之亲，独身孤立，少卿视仆于妻子何如哉？且勇者不必死节，怯夫慕义，何处不勉焉！仆虽怯懦，欲苟活，亦颇识去就之分矣，何至自沉溺缧绁之辱哉！且夫臧获婢妾，犹能引决，况仆之不得已乎？所以隐忍苟活，幽于粪土之中而不辞者，恨私心有所不尽，鄙陋没世，而文采不表于后也。</p>
<p>古者富贵而名摩灭，不可胜记，唯倜傥非常之人称焉。盖文王拘而演《周易》；仲尼厄而作《春秋》；屈原放逐，乃赋《离骚》；左丘失明，厥有《国语》；孙子膑脚，《兵法》修列；不韦迁蜀，世传《吕览》；韩非囚秦，《说难》《孤愤》；《诗》三百篇，大底圣贤发愤之所为作也。此人皆意有所郁结，不得通其道，故述往事、思来者。乃如左丘无目，孙子断足，终不可用，退而论书策，以舒其愤，思垂空文以自见。</p>
<p>仆窃不逊，近自托于无能之辞，网罗天下放失旧闻，略考其行事，综其终始，稽其成败兴坏之纪，上计轩辕，下至于兹，为十表，本纪十二，书八章，世家三十，列传七十，凡百三十篇。亦欲以究天人之际，通古今之变，成一家之言。草创未就，会遭此祸，惜其不成，是以就极刑而无愠色。仆诚以著此书，藏之名山，传之其人，通邑大都，则仆偿前辱之责，虽万被戮，岂有悔哉！然此可为智者道，难为俗人言也！</p>
<p>且负下未易居，下流多谤议。仆以口语遇遭此祸，重为乡党所笑，以污辱先人，亦何面目复上父母之丘墓乎？虽累百世，垢弥甚耳！是以肠一日而九回，居则忽忽若有所亡，出则不知其所往。每念斯耻，汗未尝不发背沾衣也！身直为闺阁之臣，宁得自引深藏于岩穴邪？故且从俗浮沉，与时俯仰，以通其狂惑。今少卿乃教以推贤进士，无乃与仆私心剌谬乎？今虽欲自雕琢，曼辞以自饰，无益，于俗不信，适足取辱耳。要之，死日然后是非乃定。书不能悉意，故略陈固陋。谨再拜。</p></div><div class="post-footer" id="post-footer">
  <div class="post-info">
    <div class="post-info-line">
      <div class="post-info-mod">
        <span title="更新于 2024-08-18 12:52:34">更新于 2024-08-18&nbsp;</span>
      </div></div><div class="post-info-line">
        <div class="post-info-md"><span><a href="/reading/2024-8-18-1/index.md" title="阅读原始文档" class="link-to-markdown">阅读原始文档</a></span></div>
        <div class="post-info-share">
          <span><a href="javascript:void(0);" title="分享到 微博" data-sharer="weibo" data-url="https://ls-shandong.github.io/reading/2024-8-18-1/" data-title="读《报任安书》"><i class="fa-brands fa-weibo fa-fw" aria-hidden="true"></i></a>
  <a href="javascript:void(0);" title="分享到 百度" data-sharer="baidu" data-url="https://ls-shandong.github.io/reading/2024-8-18-1/" data-title="读《报任安书》"><i data-svg-src="/lib/simple-icons/icons/baidu.min.svg" aria-hidden="true"></i></a>
  </span>
        </div>
      </div></div>

  <div class="post-info-more">
    <section class="post-tags"></section>
    <section>
      <span><a href="javascript:void(0);" onclick="window.history.back();">返回</a></span>&nbsp;|&nbsp;<span><a href="/">主页</a></span>
    </section>
  </div><div class="post-nav"><a href="/posts/2024-8-17-2/" class="post-nav-item" rel="prev" title="《乾坤带》选段-满园春色艳阳天"><i class="fa-solid fa-angle-left fa-fw" aria-hidden="true"></i>《乾坤带》选段-满园春色艳阳天</a>
      <a href="/posts/2024-8-19-1/" class="post-nav-item" rel="next" title="如何将 MIDI 音乐文件转换为 MP3 文件并压缩？">如何将 MIDI 音乐文件转换为 MP3 文件并压缩？<i class="fa-solid fa-angle-right fa-fw" aria-hidden="true"></i></a></div>
</div>
<div id="comments"><div id="giscus" class="comment">
          <script
            src="https://giscus.app/client.js"
            data-repo="LS-Shandong/LS-Shandong.github.io"
            data-repo-id="R_kgDOMkkXHg"
            data-category="Announcements"
            data-category-id="DIC_kwDOMkkXHs4ChvCf"
            data-mapping="pathname"
            data-strict="0"
            
            data-theme="preferred_color_scheme"
            data-reactions-enabled="1"
            data-emit-metadata="0"
            data-input-position="top"
            data-lang="zh-CN"
            data-loading="lazy"
            crossorigin="anonymous"
            async
            defer
          ></script>
        </div>
        <noscript>
          Please enable JavaScript to view the comments powered by <a href="https://giscus.app/" rel="external nofollow noopener noreferrer">giscus</a>.
        </noscript></div></article>

  <aside class="toc" id="toc-auto" aria-label="目录"><h2 class="toc-title">目录&nbsp;<i class="toc-icon fa-solid fa-angle-down fa-fw" aria-hidden="true"></i></h2>
      <div class="toc-content" id="toc-content-auto"></div></aside></main><footer class="footer">
    <div class="footer-container"><div class="footer-line powered">由 <a href="https://gohugo.io/" target="_blank" rel="external nofollow noopener noreferrer" title="Hugo 0.133.0"><img class="hugo-icon" src="/images/hugo.min.svg" alt="Hugo logo" /> Hugo</a> 强力驱动 | 主题 - <a href="https://github.com/hugo-fixit/FixIt" target="_blank" rel="external" title="FixIt v0.3.10-c936e541"><img class="fixit-icon" src="/images/fixit.min.svg" alt="FixIt logo" /> FixIt</a>
        </div><div class="footer-line copyright" itemscope itemtype="http://schema.org/CreativeWork"><i class="fa-regular fa-copyright fa-fw" aria-hidden="true"></i>
            <span itemprop="copyrightYear">2024</span><span class="author" itemprop="copyrightHolder">
              <a href="/">LS-Shandong</a></span><span class="license footer-divider"><a rel="license external nofollow noopener noreferrer" href="https://creativecommons.org/licenses/by-nc-sa/4.0/" target="_blank">CC BY-NC-SA 4.0</a></span></div><div class="footer-line statistics"><span class="site-time" title='网站运行中……'><i class=" fa-fw animate-icon" aria-hidden="true"></i><span class="ms-1 d-none">网站已稳定运行：</span><span class="run-times ms-1">网站运行中……</span></span></div><div class="footer-line visitor">
          <span id="busuanzi_container_site_uv" title='总访客数'><i class="fa-regular fa-user fa-fw me-1" aria-hidden="true"></i><span id="busuanzi_value_site_uv"><i class="fa-solid fa-spinner fa-spin fa-fw" aria-hidden="true"></i></span></span><span id="busuanzi_container_site_pv" class="footer-divider" title='总访问量'><i class="fa-regular fa-eye fa-fw me-1" aria-hidden="true"></i><span id="busuanzi_value_site_pv"><i class="fa-solid fa-spinner fa-spin fa-fw" aria-hidden="true"></i></span></span>
        </div></div>
  </footer></div><div class="widgets"><div class="fixed-buttons animate__faster d-none"><div class="fixed-button back-to-top" role="button" aria-label="回到顶部"><i class="fa-solid fa-arrow-up fa-fw" aria-hidden="true"></i><span class="variant-numeric d-none">0%</span>
        </div><div class="fixed-button view-comments d-none" role="button" aria-label="查看评论"><i class="fa-solid fa-comment fa-fw" aria-hidden="true"></i></div></div><a href="https://github.com/LS-Shandong/LS-Shandong.github.io" title="浏览 GitHub 上的源代码"target="_blank" rel="external nofollow" class="github-corner right d-none-mobile"><svg viewBox="0 0 250 250" aria-hidden="true" width="56" height="56"><path d="M0,0 L115,115 L130,115 L142,142 L250,250 L250,0 Z"></path><path d="M128.3,109.0 C113.8,99.7 119.0,89.6 119.0,89.6 C122.0,82.7 120.5,78.6 120.5,78.6 C119.2,72.0 123.4,76.3 123.4,76.3 C127.3,80.9 125.5,87.3 125.5,87.3 C122.9,97.6 130.6,101.9 134.4,103.2" fill="currentColor" style="transform-origin: 130px 106px;" class="octo-arm"></path><path d="M115.0,115.0 C114.9,115.1 118.7,116.5 119.8,115.4 L133.7,101.6 C136.9,99.2 139.9,98.4 142.2,98.6 C133.8,88.0 127.5,74.4 143.8,58.0 C148.5,53.4 154.0,51.2 159.7,51.0 C160.3,49.4 163.2,43.6 171.4,40.1 C171.4,40.1 176.1,42.5 178.8,56.2 C183.1,58.6 187.2,61.8 190.9,65.4 C194.5,69.0 197.7,73.2 200.1,77.6 C213.8,80.2 216.3,84.9 216.3,84.9 C212.7,93.1 206.9,96.0 205.4,96.6 C205.1,102.4 203.0,107.8 198.3,112.5 C181.9,128.9 168.3,122.5 157.7,114.1 C157.9,116.9 156.7,120.9 152.7,124.9 L141.0,136.5 C139.8,137.7 141.6,141.9 141.8,141.8 Z" fill="currentColor" class="octo-body"></path></svg></a><div id="mask"></div><div class="reading-progress-bar" style="left: 0;top: 0;"></div><noscript>
    <div class="noscript-warning">该网站在启用 JavaScript 的情况下效果最佳。</div>
  </noscript>
</div><link rel="stylesheet" href="/lib/cookieconsent/cookieconsent.min.cd0d0b6e50ff01ff2f3a9a70d7cfb66a7c6cb9acf7a566325568be6d3bd31fc4.css" integrity="sha256-zQ0LblD/Af8vOppw18+2anxsuaz3pWYyVWi+bTvTH8Q="><link rel="stylesheet" href="/lib/pace/themes/blue/pace-theme-minimal.3e16fae4203c52d34839f9d15c349407478e6a49eaf8cbaad7e258f019b7ccae.css" integrity="sha256-Phb65CA8UtNIOfnRXDSUB0eOaknq+Muq1+JY8Bm3zK4="><script src="/lib/autocomplete/autocomplete.min.ae2da1bd62c6469ee27770ad1cddf2e8296d8a7f6d85b091463e5200c5e320af.js" integrity="sha256-ri2hvWLGRp7id3CtHN3y6Cltin9thbCRRj5SAMXjIK8=" defer></script><script src="/lib/fuse/fuse.min.c57339c3fa16b1d69d9a6b46749a8139ef8d4fc9bbfe48144ff897aa7d4222ec.js" integrity="sha256-xXM5w/oWsdadmmtGdJqBOe+NT8m7/kgUT/iXqn1CIuw=" defer></script><script src="/lib/sharer/sharer.min.ba5171a78670b031914e623431a33a3d73c1ea9897e552ba73bc2c2da7c777b9.js" integrity="sha256-ulFxp4ZwsDGRTmI0MaM6PXPB6piX5VK6c7wsLafHd7k=" async defer></script><script src="/lib/cookieconsent/cookieconsent.min.e55842a856a6d829feca3c3ad736c136b6c7549e9247274f78aa296259e06e24.js" integrity="sha256-5VhCqFam2Cn+yjw61zbBNrbHVJ6SRydPeKopYlngbiQ=" defer></script><script src="/lib/pangu/pangu.min.8feca3e7a71d118d82c2456d1b2cf5f1f3726c51a930627c2711b7192c8edbe2.js" integrity="sha256-j+yj56cdEY2CwkVtGyz18fNybFGpMGJ8JxG3GSyO2+I=" defer></script><script src="https://vercount.one/js" async defer></script><script src="/lib/pace/pace.min.82a77b6138e0fc1b5fa964b0b093af9dd97407173c8052262c4917413f3eaa3d.js" integrity="sha256-gqd7YTjg/BtfqWSwsJOvndl0Bxc8gFImLEkXQT8+qj0=" async defer></script><script>window.config={"autoBookmark":true,"code":{"copyTitle":"复制到剪贴板","editLockTitle":"锁定可编辑代码块","editUnLockTitle":"解锁可编辑代码块","editable":true,"maxShownLines":150},"comment":{"enable":true,"expired":false,"giscus":{"darkTheme":"dark","lightTheme":"light","origin":"https://giscus.app"}},"cookieconsent":{"content":{"dismiss":"同意","link":"了解更多","message":"本网站使用 Cookies 来改善您的浏览体验。"},"enable":true,"palette":{"button":{"background":"#f0f0f0"},"popup":{"background":"#1aa3ff"}},"theme":"edgeless"},"pangu":{"enable":true,"selector":"article"},"search":{"distance":100,"findAllMatches":false,"fuseIndexURL":"/index.json","highlightTag":"em","ignoreFieldNorm":false,"ignoreLocation":false,"isCaseSensitive":false,"location":0,"maxResultLength":10,"minMatchCharLength":2,"noResultsFound":"没有找到结果","snippetLength":30,"threshold":0.3,"type":"fuse","useExtendedSearch":false},"siteTime":"2024-08-15T13:45:00+08:00","version":"v0.3.10-c936e541"};</script><script src="/js/theme.min.84978b2e1c565946215642cda9b302ed6e29b281c574950300b97cd5f4c3ccc2.js" integrity="sha256-hJeLLhxWWUYhVkLNqbMC7W4psoHFdJUDALl81fTDzMI=" defer></script><script>
			var _hmt = _hmt || [];
			(function() {
			  var hm = document.createElement("script");
			  hm.src = "https://hm.baidu.com/hm.js?188746e80bce33bfc65dff145ed46c96";
			  var s = document.getElementsByTagName("script")[0];
			  s.parentNode.insertBefore(hm, s);
			})();
		</script></body>
</html>
